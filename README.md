EN-LinuxClipper
===============

Evernote için Linux Masaüstü Yakalama Uygulaması (Linux Desktop Clipper Application for Evernote)

Evernote (http://evernote.com/) servisinde not alma ve diğer işlemler için Linux üzerinde kullanılabilecek uygulamalar mevcut olmasına rağmen (örn: http://nevernote.sourceforge.net/) Linux üzerinde çalışan bir yakalama (clipping) uygulaması bulunmamaktadır.

Linux kullanıcıları ekran görüntülerini, clipboard'a kopyaladıkları metinleri, yerel diskteki dosyalarını not olarak eklemek istediklerinde web tarayıcılarını açıp evernote web sitesini kullanmak zorunda kalmaktadırlar.

# Gereksinimler
* Linux üzerinde masaüstü uygulaması yazılabilecek bir dilde giriş düzeyinde bilgi (Hangi dili kullanacağınızı siz seçeceksiniz.)
* Linux GNOME masaüstü ortamı için geliştirme yapmak hakkında giriş düzeyinde bilgi (http://developer.gnome.org/ adresine bakılabilir.)
* Git sürüm kontrol sistemi hakkında giriş düzeyinde bilgi (http://git-scm.com/documentation adresine bakılabilir.)
* Linux ve Gnome masaüstü ortamı kurulu bir çalışma ortamı (sanal makine olabilir.)
* Ücretsiz Evernote hesabı (https://www.evernote.com/Registration.action adresinden alınabilir.)
* Orta düzey İngilizce okuma bilgisi

# Kazanımlar
* Sürüm kontrol sistemi kullanarak proje geliştirme yeteneği
* Geliştirici dökümanı okuyarak kod geliştirme becerisi
* Harici yazılımlar ile çalışabilmek için API kullanabilme ve API belgelendirmelerini kullanabilme yeteneği

# Yapılacaklar
* Kullanacağımız dili seçtikten sonra o dil için Gnome geliştirme dökümanlarını ve örnekleri indirip çalışacağız ve okuduklarımızı uygulamaya başlayacağız. Yol haritası için [Issues](https://github.com/YakindanEgitim/EN-LinuxClipper/issues) adresine bakılabilir.
